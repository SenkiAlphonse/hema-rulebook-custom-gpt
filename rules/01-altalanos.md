# Általános rendelkezések és a fegyvernemek közös szabályai  
<span id="GEN"></span>  

## Bevezetés  
<span id="GEN-1"></span>  

##### GEN-1.1  
A rendezvény célja a vívás biztonságos és barátságos értékelése a "találni úgy, hogy közben nem ér találat" elv alapján. A történelmi szabályrendszerekhez hasonlóan a verseny kifejezetten absztrahált képességek tesztje, nem pedig egy szabályozatlan, végsőkig folytatott harc szimulációja – ebben  
értelmében minden egyes pontot külön "párbajnak" tekintünk az alábbi szabályok keretei között, amelyek elvesztését egy, a vesztes vívó ellen ítélt pont jelzi. Célunk az, hogy meghatározzuk a relatív rangsort, és a versenyzők közül az versenynapok alatt legjobbnak bizonyuló vívót taktikai, technikai és atlétikai képességek terén.  

##### GEN-1.2  
Az egyik alapelv, amely mindenek felett áll, a sportszerűség elve. Mindegyik működőképes szabályrendszernek hatékonynak kell lennie abban, hogy egyenlő esélyeket biztosítson minden versenyen résztvevő számára.  

## A szabályok hatálya  
<span id="GEN-2"></span>  

## A bíráskodás során leggyakrabban használt szakkifejezések magyarázata  
<span id="GEN-3"></span>  

A vívás bíráskodásában leggyakrabban használt technikai kifejezések magyarázata  

### Preambulum  
Hangsúlyozandó, hogy a jelen szakaszban írtak nem írják felül a vívásról szóló értekezéseket,  
szerepük a szabályok megértésében való segítség.  

### Vívóidő  
<span id="GEN-3.1"></span>  

A vívóidő egy egyszerű akció kivitelezésének időtartama.  

### Támadó és védekező akciók  
<span id="GEN-3.2"></span>  

#### Definíciók  

##### GEN-3.2.1  
Támadó akciók (a támadás, a riposzt (visszaszúrás/visszavágás) és a kontrariposzt)  

###### GEN-3.2.1.1  
Támadás - az a kitörést vagy a lerohanást, vagy más fegyverspecifikus támadó lábmunka megindítását megelőző, kezdeményező támadó akció, amelyet a kar nyújtásával és az ellenfél érvényes találati felületének állandó fenyegetésével hajtanak végre. Nem minősül a támadás részének az előkészítő akciók és a kéz-, vagy fegyver olyan mozgásai, amelyek nem fenyegetik állandóan a találati felületet.  

###### GEN-3.2.1.2  
Riposzt (visszaszúrás, -vágás) - annak a vívónak támadó akciója, aki a támadást kivédte.  

###### GEN-3.2.1.3  
Kontrariposzt (ellen-visszaszúrás, -vágás) - annak a vívónak a támadó akciója, aki a visszatámadást kivédte.  

##### GEN-3.2.2  
A védekező akciókat védéseknek (parád) nevezzük.  

  - A védés (parád) fegyverrel végrehajtott védekező akció annak megakadályozására, hogy a támadó akció találjon.  

#### Magyarázatok  

##### Támadó akciók  

##### GEN-3.2.3  
Támadás  

###### GEN-3.2.3.1  
Egyszerű az akció, ha azt egyetlen mozdulattal végzik;  
  - akár közvetlenül (ugyanabban a vonalban),  
  - akár közvetve (másik vonalban).  

###### GEN-3.2.3.2  
Összetett az akció, ha azt több mozdulattal hajtják végre  

##### GEN-3.2.4  
Riposzt (visszaszúrás, -vágás)  
A visszaszúrás (-vágás) lehet azonnali vagy késleltetett, amely az akció jellegétől és sebességétől függ. A riposzt lehet:  

###### GEN-3.2.4.1  
  - Egyszerű, közvetlen (direkt)  
  - Direkt riposzt: anélkül találja el az ellenfelet, hogy azt a vonalat elhagyná, amelyben a védés történt.  
  - Kötött riposzt: a védés után, a pengén végigcsúszva találja el az ellenfelet.  

###### GEN-3.2.4.2  
Egyszerű közvetett (indirekt)  
  - Kerülő  visszaszúrás (-vágás): az ellenfelet az ellenkező vonalban találja el, mint amelyben védett. (Megkerülve az ellenfél pengéjét alul, ha a felső vonalban, illetve felül, ha az alsó vonalban védett.)  
  - Dobott riposzt (coupé): az ellenfelet az ellenkező vonalban találja, mint amelyben védett (a pengével minden esetben megkerülve az ellenfél pengéjének hegyét).  

###### GEN-3.2.4.3  
Összetett riposzt  
  - A körző-riposzt (en doublant): az ellenfelet az ellenkező vonalban találja, mint amelyben védett, de az ellenfél pengéje körül leírt teljes körvonal elvégzése után.  
  - Riposzt "egy-kettő"-vel: az ellenfelet ugyanabban a vonalban találja, amelyben az védett, de csak azt követően, hogy az ellenkező vonalban is volt, az ellenfél pengéjét megkerülve;  

##### GEN-3.2.5  
Ellentámadások  

Az ellentámadások támadó vagy támadó-védekező akciók, amelyeket az ellenfél támadádó  
akciója közben hajtanak végre.  

###### GEN-3.2.5.1  
Közbetámadás: a támadás közben végrehajtott ellentámadás.  

###### GEN-3.2.5.2  
Kizáró közbetámadás: olyan ellentámadás, melyet annak a vonalnak a lezárásával hajtanak végre, amelyben a támadásnak befejeződik.  

###### GEN-3.2.5.3  
Vívóidőn belül végrehajtott közbetámadás: a támadó ellenfél pillanatnyi habozása, csele, vagy rosszul kivitelezett támadása pillanatában végrehajtott közbetámadás. A 4.a--Hosszúkard-VOR esetében a megkezdett támadás előnyt élvez, így a közbetámadás akkor tekinthető sikeresnek, ha a egyértelműen tempóban történik (a találat a támadás végső mozzanatának megkezdése előtt érkezik), vagy a támadó egyáltalán nem talál.  

##### GEN-3.2.6  
Egyéb támadó akciók - A kezdeti támadást követő újabb támadó akció.  

###### GEN-3.2.6.1  
Ismétlés (rimessza): Egyszerű azonnali támadó akció, az ellenfél védése vagy kihátrálása után a kar visszahúzása nélkül, abban az esetben, ha az ellenfél riposzt nélkül megszünteti a pengeérintkezést vagy a riposztja elkésett vagy indirekt, illetve ha összetett visszatámadást hajt végre.  

###### GEN-3.2.6.2  
Kettőzés (redoublement): Új, egyszerű vagy összetett akció, olyan ellenfél ellen, akinek védése után a riposzt elmaradt, vagy aki az első akciót egyszerűen hátrálással, vagy elhajlással kerülte el.  

###### GEN-3.2.6.3  
Megismételt támadás (reprise d’attaque): Új támadás, amelyet azonnal a vívóállásba való visszatérés után hajtanak végre.  

###### GEN-3.2.6.4  
Kontratempó (contre temps): A támadó által az ellenfél közbetámadása ellen végrehajtott akció.  

##### Védekező akciók  

##### GEN-3.2.7 
A hárítás 
- A hárítás egyszerű, közvetlen, ha ugyanabban a vonalban hajtják végre, mint a támadást.  
- A körző hárítást ezzel szemben a támadással ellenkező vonalban hajtják végre.  

#### “Szúróhegy vonalban” helyzet  

##### GEN-3.2.8  
A vonal helyzet egy olyan különleges helyzet, amelyben a vívó a karját kinyújtva tartva, fegyvere hegyével folyamatosan fenyegeti ellenfele érvényes találati felületét.  

## A küzdőtér  
<span id="GEN-4"></span>  

##### GEN-4.1  
A küzdőtér felülete egyenletes, vízszintes. Ne biztosítson előnyt vagy okozzon hátrányt egyik vívó részére sem, különösen a fények vonatkozásában.  

##### GEN-4.2  
A pást négyzet vagy téglalap alakú, legkisebb megengedett befoglaló mérete 6×9 méter, a legnagyobb pedig 8×12 méter. A pást határait teljes hosszában meg kell jelölni, olyan módon, hogy az a padlóhoz jól tapadjon. A legközelebbi  
akadály a pást határától minimum 1 méterre legyen.  

##### GEN-4.3  
A pást közepe megjelölhető.  

##### GEN-4.4  
A vívók kezdő helyét a padlón egyértelműen meg kell jelölni úgy, hogy azok legalább 2 méterre legyenek a pást középpontjától, ezzel legalább 4 méteres távolságot hagyva a két vívó között az asszó kezdetekor.  

## Felszerelés  
<span id="GEN-5"></span>  

### Megfelelőség  
<span id="GEN-5.1"></span>  

##### GEN-5.1.1  
A vívók saját felelősségükre és kockázatukra fegyverkeznek és szerelkeznek fel, öltözködnek és vívnak.  

##### GEN-5.1.2  
Az MHS hivatalos versenyeinek helyszínén (ide értve a versenyhez kapcsolódó edzőtermeket is), a bemelegítő vagy edzést végző vívónak kötelező az MHS előírásainak megfelelő vívó-öltözetet és felszerelést használnia. Az iskolát adó személynek legalább az MHS szabályainak megfelelő mesterplasztront, kesztyűt és maszkot kell viselnie. Az iskolázó vívónak legalább maszkot és kesztyűt kell viselnie. A verseny MHS ellenőre vagy a Szervező Team tagja sárga lappal bünteti azt a személyt, aki e szabályt nem tartja be. Ezt követően ismételt szabályszegés esetén fekete lapot kell adni.

##### GEN-5.1.3  
A jelen szabályzatban és a mellékelt előírásokban (Lásd: felszerelés szabályzat) szereplő biztonsági intézkedések csak a vívók biztonságának megerősítését segítik elő anélkül, hogy azt kifejezetten szavatolhatnák. Ezért a felelősség – bármilyen módon alkalmazzák azokat – semmiképpen sem hárítható át az MHS-re, sem a versenyek szervezőire, sem a lebonyolítással megbízott hivatalos személyekre, sem pedig egy esetleges baleset okozóira.

### Fém fegyverek esetén  
<span id="GEN-5.2"></span>  

##### GEN-5.2.1  
#### Fejvédelem  

###### GEN-5.2.1.1  
Sérülésmentes, FIE által jóváhagyott fejvéd (CE level 2, 1600N ellenállással), kötelező.  

###### GEN-5.2.1.2  
A fej hátulját és a nyaki csigolyákat védő, HEMA specifikus, a fejvéddel együtt működő tarkóvédő, kötelező.  

###### GEN-5.2.1.3  
A gégét védő, merev vagy félmerev, vastag torokvédő kötelező.  

###### GEN-5.2.1.4  
A fejvéd szakálla nem gyűrődhet fel.  

###### GEN-5.2.1.5  
Komplett fejvédelem (fejvéd, tarkóvédő, torokvédő) viselése esetén, ha a vívó a fejét bármilyen szokványos irányban elfordítja, nem maradhat takaratlan bőrfelülete a fején és a nyakán.  

##### GEN-5.2.2  
#### Kéz-, kar- és testvédelem  

###### GEN-5.2.2.1  
Kizárólag olyan kesztyűk használata megengedett, amiket speciálisan HEMA versenyekhez fejlesztettek ki (pl. Sparring Gloves), vagy minden speciális követelményt kielégítenek. Tilos olyan kesztyűk használata, amelyek bármilyen fém alkatrészt tartalmaznak (kivéve a megerősítő szerelvényként, mint a  
Sparring Gloves kesztyűkön a gumiszalag átvezetésénél használt ringlik).  

###### GEN-5.2.2.2  
A versenyen használt kesztyűk esetében a tenyeret nem kell, hogy megerősített réteg borítsa, de a teljes tenyér fedett kell legyen, erre elégséges  
egy egyszerű textil kesztyű is.  

###### GEN-5.2.2.3  
A felsőtestet sérülésmentes vívókabát vagy gambeson kell védje. Ez olyan anyagból készüljön, ami megakadályozza a penge behatolását és tompítja a testre mért ütést vagy szúrást. A vívókabátot a felszerelés ellenőrző személyzet és a bíró is ellenőrzi. A vívókabátnak a hónaljat is fednie kell. A vívókabátnak legalább 350N szúrásállósággal kell rendelkeznie. A vívókabát nyakát olyan módon kell kialakítani, hogy az a felfele csúszó pengét megfoghassa, erre célszerű visszahajtott, szúrásálló anyagot használni.  

###### GEN-5.2.2.4  
Minden versenyzőnek *kötelező merev mellkasvédelmet* használnia.  

###### GEN-5.2.2.5  
Amennyiben a kabát önmagában nem ad elegendő védelmet a könyöknek és az alkarnak, úgy kiegészítő merev védelem használata kötelező.  

###### GEN-5.2.2.6  
A test teljes felületét megfelelő védőruházat kell borítsa. Nem maradhat fedetlen bőrfelület a kesztyű és a kabát között sem.  

###### GEN-5.2.2.7  
A 800N ellenállású (FIE, egyoldalas) hónaljvédő ajánlott, kötelező bevezetését tervezzük.

##### GEN-5.2.3  
#### Lábvédelem  

###### GEN-5.2.3.1  
A lágyékvédelem minden férfi és női versenyző számára kötelező.  

###### GEN-5.2.3.2  
A térdet és a sípcsontot szemből és oldalról merev védelemmel kell ellátni.  

###### GEN-5.2.3.3  
A csípőt a vívókabátnak, külön csípővédelemnek (pl. bélelt szoknya) vagy bélelt  
nadrágnak kell védenie.  

###### GEN-5.2.3.4  
A combokat, a lágyékot és a csípőt legalább CE Level 1 (350N) minősítésű  
nadrágnak, vagy más jóváhagyott szúrás álló anyagnak kell borítania.  

###### GEN-5.2.3.5  
A kabát és a nadrág között nem maradhat megfelelő védelemmel ellátatlan  
testfelület. Javasolt a derékig érő vívónadrágok használata.  

###### GEN-5.2.4  
#### Fegyverek  
Minden vívó a saját fegyveréért felelős. Azt a versenyen megfelelő állapotban, sorja és rozsdamentesen, a hegyéről minden korábbi bandázst eltávolítva kell prezentálnia. A fegyvereket a tornán erre kijelölt személyzet ellenőrzi az alábbiakban meghatározott feltételeknek megfelelően, megfelelőség esetén annak hegyét a torna erre kijelölt személyzet bebandázsolja. Az egyes pástok vezető bírói bármikor újra ellenőrizhetik a fegyvereket, azokat nagyobb sérülések esetén kitilthatják a versenyről. A vívó fegyverének kitiltása után a bíró legfeljebb 5 percnyi időt hagyhat annak cseréjére. Ha a vívó nem tud ennek eleet tenni a fenti időkereten belül, akkor nem foytathatja a versenyzést, kizárásra kerülhet a versenyszámból.  

##### GEN-5.2.5  
#### Hosszúkard  

###### GEN-5.2.5.1  
Csakis egyenes pengéjű, európai típusú vívó/gyakorló kardok használata engedélyezett a tornán. A hosszúkardnak két élű pengéje, keresztvasa és markolatgombja kell legyen. A hosszúkardnak megfelelő minőségű acélból kell készülnie (fa, alumínium, műanyag kardok használata tilos), és az alábbi feltételeknek eleget kell tennie:  

###### GEN-5.2.5.2  
Súlyosan sérült pengék használata tilos, nem lehetnek hajlottak, töröttek, sorjásak vagy rozsdásak. Az éleknek tompának és lekerekítettnek kell lennie.  

###### GEN-5.2.5.3  
A penge töve lehet kiszélesedő, de minden élének, kiszögellésének lekerekítettnek és tompának kell lennie.  

###### GEN-5.2.5.4  
A keresztvasnak egyenesnek és lekerekített végűnek kell lennie. Kiegészítő védelem (például gyűrűk) nem lehetnek rajta.  

###### GEN-5.2.5.5  
A markolatgomb sima felületű kell legyen, és nem lehetnek rajta hegyes szegecsek, tüskék.  

###### GEN-5.2.5.6  
A penge rugalmasságát egy mérlegen végrehajtott kihajlás próbával ellenőrizzük. A penge rugalmasságának értékét a mérlegre állított és központosan nyomott penge által, a mérlegen maximálisan kijelzett kilogramm érték mutatja. A hosszúkard rugalmassága 9-16kg között kell mozogjon.

###### GEN-5.2.5.7  
A hegy minimum 1 cm széles kell legyen.  

###### GEN-5.2.5.8  
A penge hegyének tompának, lekerekítettnek, és vagy kiszélesedőnek vagy ívben visszahajlítottnak kell lennie, hogy a lehetséges átszúrást minél jobban megakadályozza.  

###### GEN-5.2.5.9  
A kard súlypontja nem lehet a keresztvas pengéhez közelebbi élétől 9cm-nél messzebb.  

###### GEN-5.2.5.10  
A kard hegyét a helyszínen színes, jól látható bandázzsal kell ellátni a könnyebb láthatóság érdekében.  

###### GEN-5.2.5.11  
A kard teljes hossza 120-140cm között kell mozogjon.  

###### GEN-5.2.5.12  
A kard teljes tömege férfi versenyszámban 1300-1800g között kell mozogjon.  

###### GEN-5.2.5.13  
A kard teljes tömege női versenyszámban 1100-1600g között kell mozogjon.  

##### GEN-5.2.6  
#### Rapír  
Kidolgozás alatt.  

##### GEN-5.2.7  
#### Kard és buckler  
Kidolgozás alatt.  

##### GEN-5.3  
### Párnázott fegyverek esetén  

##### GEN-5.3.1  
#### Védőfelszerelés  

###### GEN-5.3.1.1  
Sérülésmentes fejvéd (minimum CE level 1, 350N ellenállással), kötelező.  

###### GEN-5.3.1.2  
A gégét védő, merev vagy félmerev, vastag torokvédő kötelező.  

###### GEN-5.3.1.3  
A fejvéd szakálla nem gyűrődhet fel.  

###### GEN-5.3.1.4  
Minden női versenyzőnek kötelező merev mellkasvédelmet használnia. A férfiak esetében nem kötelező, de erősen ajánlott.  

###### GEN-5.3.1.5  
Legalább hoki, lacrosse vagy Red Dragon típusú, vagy ahhoz hasonló védelemmel ellátott párnázott kesztyű viselése kötelező.  

##### GEN-5.3.2  
#### Párnázott fegyverek  

###### GEN-5.3.2.1  
Sérülésmentes.  

###### GEN-5.3.2.2  
Súlya ... - ... g között. (kidolgozás alatt)  

###### GEN-5.3.2.3  
Teljes hossza 120-140 cm között kell mozogjon.  

###### GEN-5.3.2.4  
Nem lehetnek rajta éles, sérülést okozó részek.  

###### GEN-5.3.2.5  
Fém szerelékkel rendelkező fegyverek használata tilos!   

## Vívás  
<span id="GEN-6"></span>  

### Felállás kezdőállásba és a vívók helye  
<span id="GEN-6.1"></span>  

##### GEN-6.1.1  
Az elsőként szólított vívónak a versenybíró jobb oldalán kell állnia, kivéve a jobb- és balkezes vívók közötti mérkőzést, amikor a balkezes vívót szólították elsőként.  

##### GEN-6.1.2  
A versenybíró jobb oldalára annak a csapatnak kell felállnia, amelyikben több a jobbkezes vívó. Amennyiben egyenlő számú jobb- és balkezes vívó van a csapatokban, úgy az elsőnek szólított csapat áll fel a versenybíró jobb oldalára.  

##### GEN-6.1.3  
A versenybíró a két versenyzőt úgy állítja fel (egymással szemben), hogy elöl levő lábuk közvetlenül a felállási vonal mögött legyen.  

##### GEN-6.1.4  
A mérkőzés kezdetén, valamint azt követően is a vívókat mindig a pást középtengelyében kell felállítani.  

##### GEN-6.1.5  
A mérkőzés közbeni újra felállásnál a vívók közötti távolságnak akkorának kell lennie, hogy vívóállásban nyújtott karral, vonal helyzetben tartott pengéknél a szúróhegyek ne érintkezhessenek.  

##### GEN-6.1.6  
Érvényes találat után a versenyzőket a pást közepén kell felállítani.  

##### GEN-6.1.7  
Ha nincs megítélt találat, akkor azon a helyen kell őket újra felállítani, amelyet a küzdelem megszakításakor elfoglaltak.  
A megfelelő távolságba történő visszaállítás nem eredményezheti azt, hogy a küzdelem megszakításának pillanatában a hátsó határvonalon belül álló versenyzőt hátrafelé leléptesse.  
Ha egy lábbal a hátsó határvonalon belül állt, akkor újrafelállításkor ugyanazon a helyen marad.  

##### GEN-6.1.8  
(Egyenes kieséses mérkőzésen) minden periódus és esetleges 1 perces hosszabbítás kezdetén a vívókat a pást közepén kell felállítani.  

##### GEN-6.1.9  
A vívók a versenybíró "állás!" vezényszavára vívóállásba felállnak. Ezután a versenybíró megkérdezi: "készen?"; igenlő válasz esetén vagy nemleges válasz hiányában megadja a jelet a küzdelem megkezdésére: "rajta!" vezényszóval.  

##### GEN-6.1.10  
A versenybíró "rajta!" vezényszaváig a vívók kötelesek megfelelő vívóállásban állni és teljes mozdulatlanságban maradni.  

##### GEN-6.1.11  
Vor szabály/fegyvernem alkalmazásakor a felállás nem történhet vonal helyzetben.  

---  

### A mérkőzés megkezdése, megállítása és újrakezdése  
<span id="GEN-6.2"></span>  

##### GEN-6.2.1  
A mérkőzés megkezdése előtt a bíró felkéri az ellenfeleket, hogy egyezzenek meg a mérkőzésük során a test test elleni küzdelem során birkózó fogások használatáról. Ezt a pontozólapon fel kell jegyezni.  

##### GEN-6.2.2  
A küzdelem kezdetét a "rajta!" vezényszó jelzi. A vezényszó előtt végrehajtott vagy indított mozdulat nem vehető figyelembe.  

##### GEN-6.2.3  
A mérkőzés az "állj!" vezényszóra áll meg, kivéve az olyan különleges helyzeteket, amelyek a mérkőzés szabályos és szokványos feltételeit megváltoztatják (Vö. Időmérés 1/1, 1/2 is). [GEN-6.2.4], [GEN-6.2.5], [GEN-6.2.6], [GEN-6.2.7]  

##### GEN-6.2.4  
Az "állj!" vezényszó elhangzása után a vívó nem kezdhet új akciót; csak a már elindított mozdulat marad érvényes. Minden, ami ezután történik, teljesen érvénytelen (de Időmérés 1/1, 1/2).  

##### GEN-6.2.5  
Ha valamelyik vívó az "állj!" vezényszó előtt megáll, és találatot kap, az a találat érvényes.  

##### GEN-6.2.6  
Akkor is "állj!"-t kell elrendelni, ha a vívók küzdelme veszélyes, zavaros vagy ellentétes a szabályzattal, ha valamelyik vívó fegyvertelenné válik (kivéve birkózás esetén, v.ö.: Fogásos és birkózó akciók), vagy ha kilép a pástról.  

##### GEN-6.2.7  
Kivételes körülményektől eltekintve a versenybíró nem adhat engedélyt a vívónak a pást elhagyására. Ha a vívó ezt engedély nélkül megteszi, akkor vele szemben az első csoportba tartozó vétségekre vonatkozó büntető rendelkezéseket kell alkalmazni.  

##### GEN-6.2.8  
A vívók kérhetik az asszó megállítását a kezük felemelésével. Ezt bármilyen érvényes indokkal megtehetik (pl felszerelés meghibásodás, sérülés, stb.). Az asszó csak akkor tekinthető megállítottnak, amikor a bíró kiadta az ‘Állj!’/’Halt’/’Arrêt’ parancsot.  

##### GEN-6.2.9  
Az asszó kezdetét jelző parancs előtt vagy annak befejezését jelző parancs után indított akciók nem tekinthetők érvényesnek. Az asszó indító parancs kiadása előtti, vagy az asszót megállító parancs kiadása utáni akcióindítás a fegyelmi vétségek első csoportjába tartozik.  

##### GEN-6.2.10  
Az érvénytelen találatokat a bíró figyelmen kívül hagyhatja, ha egyértelműen tudja követni a további akciókat.   

##### GEN-6.2.11  
Abban az esetben, mikor a bíró úgy állítja meg az asszót, hogy egy találatot érvénytelennek hitt és figyelmen kívül hagyott a megállítást kiváltó akció végrehajtását megelőzően, viszont később kiderül, hogy a korábbi találat érvényes volt, akkor a bírónak, ha lehetséges, az első érvényes találatot figyelembe véve kell döntést hoznia, akkor is, ha ennek eredményeképpen érvényteleníteni kell más, később esett találatokat.  

##### GEN-6.2.12  
A vívók a körmérkőzések, és minden egyenes kieséses mérkőzés végén, a küzdőtér elhagyása előtt ellenőrzik, és aláírják a pontvezető lapot, melyet a bíró vagy a kisegítő személyzet vezet a mérkőzés alatt. Csapatmérkőzések végén ez a csapatkapitányok feladata.  

##### GEN-6.2.13  
Felszerelés mérkőzés közbeni meghibásodása esetén a bíró 5 perc szünetet engedélyezhet (amely akkor kezdődik, amikor a bíró megbizonyosodott a meghibásodásról). Ez az idő felhasználható az érintett felszerelés kijavítására, vagy cseréjére és ellenőriztetésére. Ha a versenyző nem tudja folytatni a mérkőzést a szünet végéig, a bíró kizárhatja a versenyzőt az adott mérkőzésből. Vö 07-szervezés/Csapatversenyek/3/6  

### Közelharc  
<span id="GEN-6.3"></span>  

##### GEN-6.3.1  
A közelharc megengedhető mindaddig, amíg a vívók fegyverüket szabályosan tudják használni és a versenybíró követni tudja az akciót.  

### Testérintkezés  
<span id="GEN-6.4"></span>  

##### GEN-6.4.1  
Tilos szándékosan testérintkezést okozni találat elkerülése vagy az ellenfél fellökése céljából, kivéve abban az esetben, amikor a felek a meccs előtt a fogásos és birkózó akciók használatát jóváhagyták. Ilyen vétség esetén a versenybíró az első csoportba tartozó vétségekre vonatkozó büntetéseket alkalmazza és a vétkes vívó által esetleg adott találatot megsemmisíti.  

##### GEN-6.4.2  
Nem szegi meg a vívás alapvető szabályait és nem büntetendő a vívó, ha fless támadással vagy gyors előrehaladásával, akár többször egymás után is testérintkezést  
idéz elő (erőszak vagy brutalitás nélkül) (V.ö.: Nyert vagy vesztett terület)  

### Testérintkezés és lerohanás (fless)  
<span id="GEN-6.5"></span>  

##### GEN-6.5.1  
A jelen szakaszban hivatkozott rendszeresen testérintkezéssel végződő fless támadás nem összetévesztendő az ellenfelet meglökő összeütközést eredményező fless támadással amely szándékos brutalitásként értékelendő, és ekként is büntetendő a második csoportba tartozó vétség minden fegyvernemben.  

##### GEN-6.5.2  
Ezzel ellentétben, a futással (akár az ellenfélen testérintkezés nélkül túlhaladva) végrehajtott fless támadás nem tilos. A versenybírónak nem szabad túl hamar "Állj"-t kiáltania, hogy az esetleges riposzt érvényes maradhasson. Ilyen, az ellenfelet el nem találó, futással végrehajtott fless támadás esetén ha a flesst végrehajtó vívó átlépi a pást oldalhatárát, találatot kapottnak tekintendő (V.ö.: A küzdőtér határvonala).  

### Elhajlás (a találati felület áthelyezése) és túlhaladás  
<span id="GEN-6.6"></span>  

##### GEN-6.6.1  
A helyváltoztatás és elhajlás megengedett, beleértve az az esetet is, amikor a fegyvertelen kéz vagy a hátul lévő láb térde a földdel érintkezésbe kerül.  

##### GEN-6.6.2  
Tilos az ellenfélnek hátat fordítani a küzdelem alatt. Ilyen vétség esetén a versenybíró az első csoportba tartozó vétségekre vonatkozó büntetéseket alkalmazza és a vétkes vívó által esetleg adott találatot megsemmisíti.  

### Fogásos és birkózó akciók  
<span id="GEN-6.7"></span>  

##### GEN-6.7.1  
Fogásos küzdelem és birkózás (megfogás/kontroll/dobás/földrevitel) egy mérkőzésen belül csak abban az esetben engedhető meg, ha abba mindkét fél beleegyezett a mérkőzés megkezdése előtt. Amennyiben az egyik fél nem vállalja a birkózást, annak okára nem kell magyarázatot adnia. Csapatmérkőzéseken a csapattagok egyénileg dönthetnek arról, hogy az adott ellenféllel vállalják-e a birkózást.  

##### GEN-6.7.2  
Birkózó akciónak számít minden közelharci akció, amit nem fegyverrel hajtanak végre (kézzel/lábbal/fejjel/stb. végzett technikák, fogások, lefegyverzések, ütések), illetve amik fegyverrel a közvetlen találatadás helyett az ellenfél testrészeinek manipulálását szolgálják.  
Amennyiben valamelyik ellenfél nem egyezett bele birkózásba a mérkőzésen, úgy bármilyen birkózó akció kezdeményezője a fegyelmi vétségek első csoportjába tartozó szabálytalanságot követ el.  

##### GEN-6.7.3  
A bíró megállíthatja a mérkőzést huzamosabb idejű sikertelen közelharc vagy birkózás után (ezt a bíró saját hatáskörében ítéli meg).  
Az ellenfél pillanatnyilag hatástalanított pengéjének megfogása megengedett. Akkor ítélhető pont, ha a penge kézzeli megfogása futólagos, és azt azonnal követi egy fegyverrel adott találat. Ha a penge kézzeli megfogása következtében nem sikerül találatot elérni, a bíró megállítja az asszót, és nem ítél pontot. Ha a birkózást kezdeményező fél az ellenfél fegyverét előbb nem hatástalanítja, és találatot kap, az ellenfélnek kell pontot ítélni.  

##### GEN-6.7.4  
Pontszerző birkózó akciók:  

###### GEN-6.7.4.1  
Földrevitelek és dobások után/során egyszerű és azonnali támadás a fegyverrel  

###### GEN-6.7.4.2  
Birkózásban fegyverrel vagy fegyver nélkül kontrollálva az ellenfelet: a bíró megítélhet pontot egy olyan akcióért amikor a fegyverrel végrehajtott akció következtében az egyik vívó mozgását, szabadulását passzívan megakadályozó helyzetbe kerül, amelyből jelentős ideig képtelen kitörni.   
Ilyen helyzet előállhat fegyverrel vagy anélkül végrehajtott birkózófogásokból, amelyek a vívó mozgását megakadályozzák, és ezt a helyzetet jelentős ideig - addig, amikor a bíró saját hatáskörében úgy ítéli, hogy a dominancia követelményei teljesültek, és elhangzik az ‘Állj!’ parancs - fenn is tartják.  

###### GEN-6.7.4.3  
Dominancia/kontrollálás ítélet nem alkalmazható olyan helyzetekre, ahol az ellenfél ki tud törni a fogásból, és érvényes akciókat tud kezdeményezni, akkor sem, ha valamilyen aktív erőfeszítés eredményeképp a dominálni szándékozó fegyver továbbra is érinti az ellenfél találati felületét. A domináló akciók érvényességét a bíró saját hatáskörében ítéli meg.  

##### GEN-6.7.5  
A földrevitel után további küzdelem nem engedélyezett. A bíró ‘Állj’-t mond, ha valamelyik vívó a földre kerül, vagy a bíró nem tudja megítélni az akciót, vagy a dominancia megszerzése huzamosabb ideig sem sikerül (ezt a bíró saját hatáskörében ítéli meg).  

##### GEN-6.7.6  
A lefegyverzés (mely során az egyik vívó szándékos, célirányos közelharci akció eredményeképp elveszi az ellenfele fegyverét) érvényes pontszerzési mód, kivéve ha a lefegyverzett vívó azonnal (a bírói ‘Állj’ előtt) kontrolállja az ellenfél pengéjét és folytatja a birkózást.  

##### GEN-6.7.7  
Ha a vívó az ellenfél beavatkozása nélkül elejti a fegyverét vagy elesik, a bíró ‘Állj’-t mond. Azt az (egyszerű, vagy az összetett akciót befejező mozdulattal) elért találatot, ami még azelőtt indult, hogy az ellenfél nyilvánvalóan elveszítette a fegyverét vagy elesett, érvényesnek kell minősíteni akkor is, ha csak azután érkezik be. A sportszerűség jegyében illetlenség új támadást kezdeményezni a fegyverét vesztett vagy földre került ellenféllel szemben, így ezért nem adható pont.  

### Nyert vagy vesztett terület  
<span id="GEN-6.8"></span>  

##### GEN-6.8.1  
Az "állj!" vezényszó elhangzásakor a nyert területet megszerezettnek kell tekinteni mindaddig, amíg nincs megítélt találat. Ha nincs megítélt találat, a vívóállásba való új felállításkor a két vívónak egyforma mértékben kell hátrálnia, hogy a megfelelő vívótávolságot felvegyék.  

##### GEN-6.8.2  
Ugyanakkor, ha a mérkőzés testérintkezés miatt szakadt meg (és a közelharc nem engedélyezett), a vívókat úgy kell visszaállítani vívóállásba, hogy a testérintkezést elszenvedő vívó azon a helyen maradjon, ahol korábban állt; ez vonatkozik arra is, ha az ellenfél lerohanó támadást hajtott végre akár testérintkezés nélkül.  

### A határvonalak átlépése  
<span id="GEN-6.9"></span>  

##### GEN-6.9.1  
Ha az egyik versenyző mindkét lábfejével teljesen átlépi a küzdőtér valamelyik határvonalát,  

###### GEN-6.9.1.1  
a versenybírónak azonnal "állj!"-t kell kiáltania, és  

###### GEN-6.9.1.2  
meg kell semmisíteni mindent, ami a határvonal átlépése után történt.  

##### GEN-6.9.2  
Ugyanakkor a határvonalat csak egy lábbal (másikkal nem vagy csak részben) átlépő vívó találata érvényes marad, ha az akció az "állj!" előtt kezdődött; akkor is, ha a vívó ezután teljesen elhagyta a küzdőteret.  

##### GEN-6.9.3  
Ha az egyik vívó a pást valmelyik határvona teljesen, tehát mindkét lábbal kilép a pástról, akkor csak azt a találatot lehet megítélni, amelyet a páston legalább egy lábbal belül maradó vívó adott, és csakis Hosszúkard--Combat és --Afterblow esetén, még egyidejű találat esetében is. Hosszúkard--Vor esetén a konvenció szabályai irányadóak.  

##### GEN-6.9.4  
Ha a vívó valamelyik határvonalat teljesen, tehát mindkét lábbal túlhaladja (anélkül hogy a kilépés előtt érvényes találatot adott volna), a versenybíró a következőképpen jár el:  

###### GEN-6.9.4.1  
Az első kilépésnél a vívó figyelmeztetést kap.  

###### GEN-6.9.4.2  
Minden, a mérkőzésen belüli további esetben a küzdőtér határvonalát túlhaladó versenyző egy találattal büntetendő (ellenfele egy pontot kap), akkor is ha ténylegesen nem találták el.  

##### GEN-6.9.5  
Vétlen lelépés: semmilyen büntetéssel nem büntetendő az a vívó, aki valamelyik határvonalon nem szándékosan, hanem bármilyen váratlan esemény, baleset (például lökés) következtében kilép.  

### A mérkőzés időtartama  
<span id="GEN-6.10"></span>  

##### GEN-6.10.1  
A küzdelem időtartamán a tényleges küzdelem idejét, tehát a "rajta!" és "állj!" közötti időközök összességét kell érteni.  

##### GEN-6.10.2  
A küzdelem időtartamát a versenybíró vagy egy időmérő méri. Minden olyan mérkőzésen (a hivatalos versenyek döntőin kiemelten javasolt), amelyen a nézők számára látható az időmérés, az időmérő órát úgy kell elhelyezni, hogy azt a páston levő két vívó és a versenybíró is láthassa.  

##### GEN-6.10.3  
A befejezett mérkőzés vagy váltás nem kezdhető újra, még akkor sem, ha formális hiba történt. (V.ö.: 08-etikett-fegyelem/vívó etikett/2.)  
   
#### Egyéni csoportmérkőzések keretei  

##### GEN-6.10.4  
Az egyéni csoportmérkőzések során egy mérkőzés akkor ér véget, ha a következő feltételek valamelyike teljesül:  

###### GEN-6.10.4.1  
az egyik vívó elérte a meghatározott találatszámot (afterblow esetében pontszámot):  

##### GEN-6.10.4.1.1  
Vor: Valamelyik vívó 5 találatot elért.  

##### GEN-6.10.4.1.2  
Combat:   
- Valamelyik vívó 5 találatot elért, illetve  
- ha a versenyzők 4-4 -es állásig jutnak, döntő találatot kell elérniük az időkorlát végéig. A kettős találatok nem vehetőek figyelembe (és a versenyzők azon a helyen maradnak a páston, amit korábban elfoglaltak)  

##### GEN-6.10.4.1.3  
Afterblow:   
- Valamelyik vívó legalább 7 PONTOT elért,  
    - a súlyozás miatt a 7 pontot meg lehet haladni.  
    - Ha mindkét versenyző egyszerre éri el vagy haladja meg a 7 pontot (egyidejű találatokkal),   
        - amennyiben a pontkülönbség legalább 1, a mérkőzés véget ér;  
        - ha az állás ekkor döntetlen lett, a pontszámokat vissza kell állítani 6-6-ra, és döntő találatot kell elérniük az időkorlát végéig. Az egyenértékű egyidejű találatok nem vehetőek figyelembe (és a versenyzők azon a helyen maradnak a páston, amit korábban elfoglaltak)  

##### GEN-6.10.4.1.4  
A pontozólapra a végső pontszám kerül (VN–Dn, N = a győztes pontjai, n = vesztes pontjai)  

###### GEN-6.10.4.5  
Vagy három percnyi tényleges vívóidő eltelt:  

##### GEN-6.10.4.5.1  
Ha az idő lejártakor legalább egy találatnyi különbség van a két versenyző pontjai között, a több pontot elért versenyzőt kell győztesnek kihirdetni. A jegyzőkönyvön a mérkőzésen ténylegesen elért találatokat kell rögzíteni (VN – Dn, ahol N= a győztes vívó által szerzett pontok száma és n= a vesztes vívó által szerzett pontok száma).  

##### GEN-6.10.4.5.2  
Ha az idő lejártakor pontegyenlőség áll fenn, a vívók legfeljebb egy percen keresztül döntő találatért vívnak. A vívás újrakezdése előtt a versenybíró sorsolással eldönti, hogy ki lesz a győztes, ha az egyperces idő elteltével továbbra is pontegyenlőség áll fenn.  

##### GEN-6.10.4.5.3  
Ebben az esetben a jegyzőkönyvön a mérkőzés során ténylegesen elért találatokat kell rögzíteni:   
    - VN – Dn, ha döntő találat esett az időkereten belül;  
    - V6 – D6 vagy V4 – D4 vagy V2 – D2 vagy V1 – D1 vagy V0 – D0 ha sorsolás alapján kerül ki győztes.  

#### Egyéni egyenes kieséses mérkőzések keretei  

##### GEN-6.10.5  
Az egyéni egyenes kieséses mérkőzés akkor ér véget, ha a következő feltételek valamelyike teljesül:  

###### GEN-6.10.5.1  
az egyik vívó elérte a meghatározott találatszámot (afterblow esetében pontszámot):  

##### GEN-6.10.5.1.1  
Vor: az egyik versenyző elér 10 találatot  

##### GEN-6.10.5.1.2  
Combat:   
    - az egyik versenyző elér 10 találatot  
    - Ha mindkét versenyző egyszerre éri el a 10 pontot (egyidejű találatokkal), döntő találatot kell elérniük az időkorlát végéig. Az egyenértékű egyidejű találatok nem vehetőek figyelembe (és a versenyzők azon a helyen maradnak a páston, amit korábban elfoglaltak)  

##### GEN-6.10.5.1.3  
Afterblow:  
    - az egyik versenyző elér legalább 11 PONTOT;   
        - a súlyozás miatt a 11 pontot meg lehet haladni.  
        - Ha mindkét versenyző egyszerre éri el vagy haladja meg a 11 pontot (egyidejű találatokkal),   
            - amennyiben a pontkülönbség legalább 1, a mérkőzés véget ér;  
            - ha az állás ekkor döntetlen lett, döntő találatot kell elérniük az időkorlát végéig. Az egyenértékű egyidejű találatok nem vehetőek figyelembe (és a versenyzők azon a helyen maradnak a páston, amit korábban elfoglaltak)  

###### GEN-6.10.5.2  
vagy a meghatározott tényleges vívóidő eltelt:  
A két, egyperces pihenőidőkkel elválasztott három perces periódus (6 percnyi tényleges vívóidő) eltelt.   

##### GEN-6.10.5.2.1  
Vor esetén az első periódus vagy a három perces idő leteltéig vagy addig tart, amíg valamelyik vívó 5 találatot el nem ér.   

##### GEN-6.10.5.2.2  
Ha a szabályokban foglalt idő leteltekor a pontszámok egyenlőek, a vívók győztes pontért küzdenek, maximum egy percig. A vívás újrakezdése előtt a bíró kisorsolja (pénzfeldobással), ki lesz a győztes abban az esetben, ha a pontok a plusz egy perc leteltével még mindig egyenlőek.   

###### GEN-6.10.5.3  
Az egyperces pihenőidő alatt egy, a mérkőzés előtt megnevezett személy mehet a versenyző közvetlen közelébe.  

###### GEN-6.10.5.4  
A pontozólapon feltüntetett pontszámok az összecsapás során ténylegesen megszerzett pontszámok.  

##### GEN-6.10.6  
#### Csapatmérkőzések  

###### GEN-6.10.6.1  
A váltómérkőzés minden váltása 5 találatból áll (5, 10, 15, 20, stb.). Kivételesen egy váltás végződhet többel mint 5, 10, 15 stb., ha a vívó érvényes találatot ad a váltás végén és további büntetőtalálatot is jóváírnak neki: ebben az esetben mindkettőt figyelembe kell venni; a maximális idő egy-egy találkozóra 2 perc.  

###### GEN-6.10.6.2  
Az első két ellenfél addig vív, amíg egyikük 5 találatot el nem ér, a két perces időhatáron belül. A következő két versenyző a két perces időkeretben addig vív, amíg valamelyikük el nem éri a 10 találatot, majd így tovább minden további találkozónál váltásonként öt találatot hozzáadva.  

###### GEN-6.10.6.3  
Ha a két perc elteltével a fordulóra előírt pontszámot nem érték el, a következő két versenyző olyan állásnál folytatja a mérkőzést amilyennél az abbamaradt, és a fordulóra előírt maximális pontszámig vívnak a két perces időkeretben.  

###### GEN-6.10.6.4  
A győztes csapat az, amelyik eléri a maximális 45 találatot, vagy amelyik több találatot ért el az idő lejártakor.  

###### GEN-6.10.6.5  
Ha az utolsó fordulóra irányadó idő lejártakor pontegyenlőség áll fenn, az utolsó fordulót vívó versenyzők legfeljebb egy percen keresztül döntő találatért vívnak. A vívás újrakezdése előtt a versenybíró sorsolással eldönti, hogy ki lesz a győztes, ha az egyperces idő elteltével továbbra is pontegyenlőség áll fenn.  

#### Időmérés  

A küzdelem megszakítása   

##### GEN-6.10.7   
Minden alkalommal amikor a küzdelem megszakad, a vívóknak lehetőségük van megkérdezni, hogy mennyi idejük maradt még vívni.  

##### GEN-6.10.8  
Az a vívó, aki a mérkőzés indokolatlan megszakítására vagy a megszakítások elnyújtására tesz kísérletet, az első csoportba tartozó vétségként büntetendő.  

##### GEN-6.10.9  
A szabályos idő letelte után, az időmérőnek "állj!"-t kell kiáltania (vagy hangjelzést kell működtetnie), amellyel a küzdelmet megállítja és a már elindított, de az idő lejárta után esett találat sem érvényes.  

##### GEN-6.10.10  
Ha a mérkőzésen nem biztosított a vívók által is látható időmérés (kijelző), az időmérőnek 60 másodperccel a vége előtt "Egy perc!" figyelmeztést kell kiáltania (vagy hangjelzést kell működtetnie)--a küzdelmet ilyenkor nem kell megállítani.   

##### GEN-6.10.11  
A versenybírónak a mérkőzés során végig feladata az időmérés. Az időmérő óra meghibásodása esetén a versenybíró állapítja meg a hátralevő vívóidőt.   

### Sérülés vagy más egészségügyi ok, a versenyző visszalépése  
<span id="GEN-6.11"></span>  

##### GEN-6.11.1  
Ha a küzdelem folyamán sérülés vagy más egészségügyi ok merül fel és azt az ügyeletes orvos és/vagy egészségügyi szolgáltató igazolja, a versenybíró egy legfeljebb 5 perces szünetet engedélyezhet. Kizárólag az orvos vagy ügyeletes egészségügyi szolgáltató határozhatja meg az ellátáshoz szükséges idő hosszát ha orvosi időkérés esetén. Az időt onnantól kezdve kell számítani, hogy a versenyorvos a véleményét megadta. A szünet kizárólag a szükséges ellátásra van fenntartva. Ha az ügyeletes orvos az öt perces szünet letelte előtt megállapítja, hogy a versenyző nem képes a verseny folytatására, úgy dönthet a versenyző visszalépéséről (egyéni verseny) vagy lecseréléséről ha lehetséges (csapatverseny). Minden egészségügyi szünetet fel kell tüntetni a mérkőzés vagy a csoportmérkőzés jegyzőkönyvén.  

##### GEN-6.11.2  
Ugyanazon a napon újabb megszakítást ugyanannak a vívónak csak akkor lehet engedélyezni, ha az egy másik sérülés vagy másik egyéb egészségügyi ok miatt válik szükségessé.  

##### GEN-6.11.3  
Amennyiben a vívó megszakításra irányuló kérelme az orvos megállapítása szerint megalapozatlan, a versenybíró a vétkes vívót a második csoportba tartozó vétségként bünteti.  

##### GEN-6.11.4  
A csapatversenyeken az a versenyző, aki az ügyeletes orvos véleménye alapján nem folytathatta a mérkőzést, ugyanazon orvos véleménye alapján ugyanazon a napon, későbbi csapatmérkőzéseken ismét versenyezhet.  

##### GEN-6.11.5  
A szervező a verseny hatékony lebonyolítása érdekében a csoportfordulóban megváltoztathatja a mérkőzések sorrendjét   

### Tiltott akciók  
<span id="GEN-6.11"></span>  

##### GEN-6.11.1  
Nyakcsavarás, ellenfél felemelése, teljes ízület feszítés, kisízület feszítés, nagyívű dobások és más potenciálisan veszélyes birkózó technikák, ütések, rúgások, erőszakos lökések valamint a fegyver dobása szigorúan tiltott.  

##### GEN-6.11.2  
Tilos a túlzott erőkifejtés, brutalitás és a szükségtelen erőszak.  

##### GEN-6.11.3  
Tilos eltalálni a fej hátulját, a gerincet, a térdhajlatot és a lábfejet.  

##### GEN-6.11.4  
A távolság vagy a mozdulat szükséges mértékének helytelen felmérése miatt a padló eltalálása első csoportba tartozó szabálytalanság (a bíró figyelmen kívül hagyhatja az ellenfél akciója következtében, az ellenfél eltalálása után, vagy véletlenül eső könnyed padló érintéseket).  

##### GEN-6.11.5  
Tilos a keresztvassal ütni.  

## A mérkőzés vezetése és a találatok elbírálása  
<span id="GEN-7"></span>  

### A Versenybíró  
<span id="GEN-7.1"></span>  

##### GEN-7.1.1**
###### GEN-7.1.1.1**  
A versenybíróvá vagy segédbíróvá való kinevezés elfogadása magával vonja azt a becsületbeli kötelezettséget, hogy az illető tiszteletben tartja a szabályokat, valamint tevékenységét a legszigorúbb elfogulatlansággal és teljes odafigyeléssel látja el.
###### GEN-7.1.1.2**  
A versenybírók a versenyen semmiféle más tisztséget, mint pld. Szervező Csapat tag, csapatkapitány, saját szövetségük hivatalos kiküldöttje, edző stb. nem tölthetnek be. 

##### GEN-7.1.2  
A versenybíró feladatai:  
- szólítja és számba veszi a vívókat;  
- vezeti a mérkőzést;  
- minden mérkőzés előtt ellenőrzi a versenyzők fegyvereit, ruházatát és felszereléseit az előírásoknak megfelelően  
- irányítja a segédbíró(ka)t, időmérőket, jegyzőkönyvvezetőket, stb.  
- úgy helyezkedik, és úgy változtatja a helyét, hogy követhesse a mérkőzést  
- bünteti a vétségeket;  
- megítéli a találatokat;  
- fenntartja a rendet;  
- ugyancsak ellenőriznie kell a pástok állapotát és gondoskodik arról, hogy a mérkőzés ne kezdődhessen el vagy ne folytatódhasson olyan páston, aminek felülete balesetveszélyes, vagy más okból nem alkalmasak a mérkőzés folytatására.  

##### GEN-7.1.3  
A küzdelem megállítása után a bíró szükség esetén szóban vagy kézjelekkel egyeztet a segédbíróval. 

### A segédbíró  
<span id="GEN-7.2"></span>  

##### GEN-7.2.1  
A bírót egy segédbíró segíti a pontok megítélésében és a találatok értékelésében.  

##### GEN-7.2.2  
Fő feladata a mérkőzés megfigyelése a bíróétól eltérő szögből (a vívók másik oldaláról). Miután a Bíró megállította a mérkőzést, a segédbíró szükség esetén hozzájárul az akció megítéléséhez.  

##### GEN-7.2.3  
A segédbíró nem felel a pontok megítéléséért, sem a mérkőzés végső kimeneteléért.  

### Videóbírók  
<span id="GEN-7.3"></span>  

##### GEN-7.3.1  
Videóbíró alkalmazásakor erre kijelölt videó konzultánsok dolgoznak, akiknek feladata hogy közvetlenül, élőben figyeljék a mérkőzést, majd ha szükséges ezután tekintsék meg azt a képernyőn is és egyeztessenek a versenybíróval.  

### A bírók és a videóbírók kijelölése  
<span id="GEN-7.4"></span>  

### A találatok elbírálása  
<span id="GEN-7.5"></span>  

#### A találat ténylegessége  

##### GEN-7.5.1  
A találat ténylegességét a versenybíró állapítja meg, szükség esetén a segédbíróval való egyeztetés útján.  

#### A találat megsemmisítése  

##### GEN-7.5.2  
A versenybíró figyelmen kívül hagyja az olyan akciókból származó találatokat:  
- amelyeket a „Rajta!” vezényszó előtt vagy az „Állj!” vezényszó után indítottak el  
- amelyek az ellenfél vagy annak felszerelésén kívüli tárgyon estek.  

##### GEN-7.5.3  
Az esés közben vagy után adott találatot meg kell semmisíteni.  

##### GEN-7.5.4  
Az a versenyző, aki fegyverét a vívómenet közben szándékosan elejti, a második csoportba tartozó vétségként büntetendő. Az ellenfél által adott találat azonban érvényes amennyiben az akció az „Állj!” vezényszó előtt indult.  

##### GEN-7.5.5  
Az általános szabályokkal összhangban, a versenybírónak meg kell állítania a mérkőzést, ha a vívás zavarodottá válik, és annak menetét a továbbiakban nem képes követni még akkor is ha nem esett találat.  

#### A találat érvényessége vagy elsőbbsége  

##### GEN-7.5.6  
A küzdelem megállításakor a versenybíró röviden elemzi az utolsó vívómenetet képező akciókat.  
##### GEN-7.5.4  
A találat ténylegességének megállapításában hozott döntése után a versenybíró, a szabályok alkalmazásával megállapítja, hogy melyik vívó terhére kell találatot ítélni, esetleg mindkettő terhére, vagy azt, hogy érvényes találat nem esett  

#### A videóbíróhoz fordulás lehetősége  

##### GEN-7.5.6  
A videóbíróhoz fordulás lehetősége: mind csapat, mind egyéni versenyeken csak a páston lévő vívó jogosult videó visszanézést kérvényezni.  

##### GEN-7.5.7  
Az egyéni versenyen a páston lévő vívó  

- csoportmérkőzések során, mérkőzésenként egy alkalommal fordulhat a videóbíróhoz  
- egyenes kieséses mérkőzés során két alkalommal  

##### GEN-7.5.8  
Amennyiben a versenybíró a visszajátszást kérő versenyzővel egyetért, úgy a versenyző visszajátszáshoz való joga nem vész el.  

##### GEN-7.5.9  
Csapatversenyeken váltásonként egy alkalommal van joguk a versenyzőknek a videóbíróhoz fordulni, és amennyiben a versenybíró egyetért a versenyzői indítvánnyal, úgy ez a jog továbbra is megmarad.  

##### GEN-7.5.10  
Videóbíróhoz fordulás esetén a versenybíró odasétál a videóbíróhoz, együtt visszanézik a videót és az akció kielemzése után a versenybíró közli a végleges  
döntését.  

##### GEN-7.5.11  
A versenybíró választása szerint valós-időben vagy lassított felvételen az általa választott sebességben nézi vissza az akciót.  

##### GEN-7.5.12  
A versenybíró minden fegyvernemben bármikor dönthet úgy, hogy a döntése meghozatalát megelőzően megtekinti a képernyőjét.  

##### GEN-7.5.13  
A mérkőzés végén, ha az állás egyenlő, a döntő találat megítélése előtt a versenybírónak kötelező alkalmaznia a video bíráskodást.  

##### GEN-7.5.14  
A videóbíró bármikor kérheti a versenybírót, hogy alkalmazzon videóbíráskodást.  

##### GEN-7.5.15  
Ha a versenybíró a videóbíróval közösen kielemezte az akciót, függetlenül attól, hogy arra  

- a versenybíró kezdeményezésére,  
- a versenyző kérésére,  
- a döntő találat előtti pontegyenlőségnél, vagy  
- a videóbíró kérésére került sor, a versenybíró döntése végleges, és ugyanannak az akciónak további visszanézését kérni nem lehet.  

#### A versenybíró kézjelei  

##### GEN-7.5.16  
A versenybíró az alábbi jelzéseket köteles használni:  

  <p align="center">  
    <img width="75%" height="75%" alt="KEZJELEK_1" align="center" src="https://github.com/user-attachments/assets/77dd95cf-edab-49c9-8f6f-35441ab60a03" />  
  </p>  

  <p align="center">  
  <img width="75%" height="75%" alt="KEZJELEK_2" align="center" src="https://github.com/user-attachments/assets/f5fea300-ae41-43d0-9001-09729f524279" />  
  </p>  

  <p align="center">  
  <img width="75%" height="75%" alt="KEZJELEK_3" align="center" src="https://github.com/user-attachments/assets/ca7d4e1b-529d-43da-9686-e92073b07353" />  
  </p>  

<div style="page-break-after: always;"></div>  

### Szabályos felszerelés és a felszerelés versenybíróbíró általi ellenőrzése  
<span id="GEN-7.6"></span>  

##### GEN-7.6.1  
A bíró minden forduló előtt röviden ellenőrzi a felszerelésre és fegyverekre vonatkozó szabályokban előírt szabványjeleket és fegyverellenőri jelzéseket, valamint hogy a versenyzők hiánytalan felszerelésben és ruházatban jelentek-e meg.  

##### GEN-7.6.2  
Minden csoportmérkőzés, csapatmérkőzés vagy egyenes kiesés mérkőzés kezdete előtt, a versenybíró összehívja a versenyzőket, hogy ellenőrizze a következőket:  

- minden fegyvernemben a vívók felszerelésén a szabályos 350N jelzés meglétét (ruha, fejvéd).  
- hogy mindenki szabályszerű vívókabátot visel-e.
- minden fegyvernemben, hogy mindenki felvett-e szabályszerű, 800 Newton ellenállású hónaljvédőt a ruha alá (jelenleg nem kötelező, későbbi szabálymódosításig erősen ajánlott, de ellenőrizendő).  
- A fegyvereken fegyverellenőrzés jelzés meglétét.  
- Minden fegyvernemben, hogy a vívók nincsenek felszerelve olyan elektronikus kommunikációs eszközzel, amely lehetővé teszi, hogy a küzdelem során egy páston kívüli személy kapcsolatot létesítsen a vívóval.  

##### GEN-7.6.3  
A csoportmérkőzések során a versenybíró általi fegyverellenőrzést a vívók gyülekezésre szólításakor kell elvégezni.  

##### GEN-7.6.4  
Az egyenes kieséses mérkőzések és a döntők előtt a versenybíró általi fegyverellenőrzést a gyülekező területen végzik el.  

##### GEN-7.6.5  
A fenti ellenőrzéseken túlmenően, a mérkőzést vezető bíró, saját elhatározásából, vagy a vívó, vagy a csapatkapitány kérésére, bármikor ellenőrzést végezhet, továbbá ellenőrizheti a már elvégzett hitelesítést vagy újabb ellenőrzéseket végezhet illetve végeztethet.  

##### GEN-7.6.6  
A leellenőrzött tartalék felszereléseket a versenybíró a mérkőzés kezdetén a pást mellé  
helyezi a megfelelő vívó oldalára.  

### Szabálytalan felszerelés  
<span id="GEN-7.7"></span>  

##### GEN-7.7.1  
Bármely helyzetben, ha egy versenyző (a Felszerelés Szabályzat értelmében) szabályellenes vagy hibás felszerelés birtokában van, a versenybíró elkobozza azt, és vizsgálatra átadja a szolgálatban lévő szakembernek. A tulajdonos a felszerelést csak akkor kaphatja vissza, ha a szükséges ellenőrzéseket már elvégezték és ha a hiba kijavítása kapcsán esetlegesen felmerülő költségeket megtérítette. A felszerelést az ismételt használatba vétel előtt újból ellenőrizni kell.  

##### GEN-7.7.2  
Ha a vívó a páston:  
- hibás, vagy a szabályoknak nem megfelelő fegyverrel vagy  
- a szabályoknak nem megfelelő ruhában  
jelenik meg, a versenybíró az első csoportba tartozó vétségekre vonatkozó büntetést alkalmazza.  

##### GEN-7.7.3
Amennyiben a mérkőzés során a felszerelésben olyan rendellenességet állapítanak meg, amely a küzdelem következtében állhatott elő:  

Például:
- a ruházaton lyuk található,  
- merev védőfelszerelés vagy kesztyű eltört vagy szétesett,  
- a maszk deformálódott,  
- a fegyver meghibásodik,  

akkor a versenybíróbíró nem alkalmaz sem figyelmeztetést, sem büntetést, és megadja a meghibásodott fegyverrel adott szabályos találatot.

##### GEN-7.7.4
Amennyiben a páston való jelentkezéskor vagy a mérkőzés során megállapítást nyer, hogy a vívó felszerelése:  

###### GEN-7.7.4.1
nélkülözi a hitelesítő jelzést. Ilyenkor a versenybíró:  
- megsemmisíti a vétkes vívó által esetleg adott utolsó találatot,  
- a második csoportba tartozó vétségekre vonatkozó büntetést  alkalmazza.  
###### GEN-7.7.4.2
az előzetes hitelesítés során nem ellenőrzött részében hibás. Ebben az esetben a versenybíró:
- a második csoportba tartozó vétségekre vonatkozó büntetést alkalmazza.  
###### GEN-7.7.4.3
átment az előzetes hitelesítésen, de csalásra alkalmas  
###### GEN-7.7.4.4
viseli a hitelesítő jelet, de az utánzat vagy máshonnan áthelyezett  
###### GEN-7.7.4.5
olyan módon szándékosan (tehát nem véletlenből fakadóan vagy a mérkőzés során a körülmények következtében) módosított, hogy az nem menne át az előzetes hitelesítésen  
###### GEN-7.7.4.7
elektronikus kommunikációt lehetővé tevő felszerelést tartalmaz, amely lehetővé teszi, hogy a vívó a páston kívüli személlyel kommunikáljon.  

###### GEN-7.7.4.8
- A versenybíró a [GEN-7.7.4.3], [GEN-7.7.4.4], [GEN-7.7.4.5], és [GEN-7.7.4.7] esetekben esetekben nyomban elkobozza a felszerelést (fegyver, és amennyiben szükséges kabát, maszk, hónaljvédő, nadrág, stb.) és átadja a szolgálatban lévő szakembernek.  

- A szakértő  tényeket megállapító véleményének beszerzését követően a [DIS-2.1.4]/[DIS-2.1.6] szakaszokban foglalt hátrányok alkalmazása nélkül:  
    - A [GEN-7.7.4.3], [GEN-7.7.4.4], [GEN-7.7.4.5], és [GEN-7.7.4.7] esetekben a negyedik csoportba tartozó vétségeknek megfelelő büntetést alkalmazza.  

###### GEN-7.7.4.7  
A versenybíró döntéségig az adott mérkőzés felfüggesztésre kerül, de a csoport további mérkőzései folytatódhatnak.  
