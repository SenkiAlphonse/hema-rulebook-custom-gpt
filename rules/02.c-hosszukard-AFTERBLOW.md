## Hosszúkardvívás / AFTERBLOW  
<span id="LS-AB"></span>  

### A találat érvényessége és súlyozása  
<span id="LS-AB-1.1"></span>  

##### LS-AB-1.1.1  
Egyedül a versenybíró dönt a találat érvényessége tekintetében az alábbi alapvető szabályok figyelembevételével.  

##### LS-AB-1.1.1  
A találatok helyességének elbírálásánál a következőket kell figyelembe venni:  

- A szabályosan (két kézzel) fogott fegyverrel adott találat 2 pontot ér,  
- Egy kézzel fogott fegyverrel adott találat 1 pontot ér.  

### A találatok elbírálása  
<span id="LS-AB-1.2"></span>  

A hosszúkardvívás ezen szabály-változatának alkalmazásakor a versenybírónak a következőképpen kell bíráskodnia:  

##### LS-AB-1.2.1  
Amikor egy vívómenetben mindkét vívó egy vívóidőnél kevesebb időn belül találatot kap, ez lehet egyidejű találat, vagy kettős találat.  

##### LS-AB-1.2.2  
A találatokat egyidejű találatoknak kell tekinteni, amikor a versenybíró nem tudja egyértelműen meghatározni a két találat beérkezésének időbeli sorrendjét. (NOT EQUALS "együttes akció"!)  

##### LS-AB-1.2.3  
A találatokat kettős találatnak kell tekinteni, amikor  

- mindkét találat ugyanabban a vívófrázisban esik,  
- nincs egy vívóidőnyi különbség a két találat közt, tehát  
- a versenybíró nem tudja egyértelműen megállapítani, hogy az egyik találat befejezése megelőzte volna a másik találatot közvetlenül elérő mozdulat megkezdését.  
- A találatot közvetlenül elérő mozdulat lehet pl. egyszerű (direkt vagy indirekt) támadás/közbetámadás/riposzt; vagy összetett támadás/közbetámadás/riposzt esetén az utolsó mozzanat, ami a találat végső célpontjára irányul  
- Példák (nem akció-prioritást, hanem akció-időzítést vizsgálva): közbetámadás egyszerű támadásba, vagy összetett támadás utolsó mozzanatába, ahol mindkét akció talál.  

##### LS-AB-1.2.4  
 A bíró döntése az egyidejű és kettős találatok megkülönböztetését illetően ténymegállapításnak minősül, amely nem megkérdőjelezhető, emiatt videó-bíráskodás nem kérhető.  

##### LS-AB-1.2.5  
Után-találatok  

##### LS-AB-1.2.5.1  
Egy találat után-találatnak minősül, és csökkenti az eredeti találat értékét (súlyosságát), ha a következőképp hajtják végre:  

- miután valaki érvényes találatot kapott,  
- azonnali, egyszerű, határozatlanság vagy késedelem nélkül végrehajtott után-akcióval találatot ér el;  
- anélkül, hogy a vívásban egyértelműen érzékelhető megszakítás, szétválás vagy a vívószerepek újraértékelődése következne be.  
- Példák (nem akció-prioritást, hanem akció-időzítést vizsgálva):  
    - közbetámadásból találat esik cseles támadás közben, mielőtt a támadás végső mozzanatát megkezdték, de a támadó befejezi a támadást (a támadás vívóidőn kívül talál, így után-találatnak minősül);  
    - sikertelen védés (kapott találat) utáni egyszerű riposzttal elért után-találat  

##### LS-AB-1.2.5.2  
A szabályalkalmazás egységessége érdekében a vezetőbíró az alábbi, megfigyelhető események alapján állapíthatja meg a vívófrázis jól érzékelhető megszakadását:  

- A versenybíró az első találat észlelésekor megállítja a küzdelmet, olyan akciókat amiket a küzdelem megállítása után intítottak, érvényteleníteni kell, ezek a fegyelmi vétségek első csoportjába tartoznak (v.ö. Általános/A mérkőzés menete).  
- Jól érzékelhető időbeli különbség áll fenn, ha a két találat között bármely az alábbiak közül megfigyelhető:  
    - a fegyver egyértelmű visszahúzása, visszaemelése, vagy a fenyegetés visszavonása  
    - következő lépés megkezdése az utánvágás, -szúrás helyett vagy előtt  
    - olyan pillanat, amikor az ellenfél már nem áll közvetlen fenyegetés alatt  

##### LS-AB-1.2.6  
Egyidejű találatok esetén mindkét vívó találatot kapottnak tekintendő. A találatokat a következőképpen kell megítélni:  

- ha mindkét vívó két kézzel fogott fegyerrel talált, mindkét vívó ellen 1 pontot kell ítélni  
- ha mindkét vívó egy kézzel fogott fegyerrel talált, mindkét vívó ellen 1 pontot kell ítélni  
- ha az egyik vívó egy, a másik két kézzel fogott fegyverrel talált egyidejűleg, az ellen a vívó ellen kell 1 pontot ítélni, aki egy kézzel fogta a fegyvert.  

##### LS-AB-1.2.7  
Kettős találatok és után-találatok esetén annak a vívónak a terhére kell találatot ítélni, akit időbeli sorrendben először találtak el. A második találat nem saját jogán kerül megítélésre, hanem csak abból a szempontból, hogy az első, eredeti találathoz viszonyítva érvényes kettős- vagy után-találatnak minősül-e.  

##### LS-AB-1.2.8  
Kettős találatnál a második találat (függetlenül attól, hogy egy vagy két kézben fogott fegyverrel hajtották végre) csökkenti az adható pontok számát az eredeti találathoz képest:  

- ha az eredeti találat 2 pontot ér, a második találat a regisztrálandó pontszámot 1-re csökkenti  
- ha az eredeti találat 1 pontot ér, a második találat a regisztrálandó pontszámot 0-ra csökkenti.  

##### LS-AB-1.2.9  
Az után-találat (függetlenül attól, hogy egy vagy két kézben fogott fegyverrel hajtották végre) csökkenti az adható pontok számát az eredeti találathoz képest:  

- ha az eredeti találat két pontot ér, az után-találat a regisztrálandó pontszámot 1-re csökkenti  
- ha az eredeti találat egy pontot ér, az után-találat a regisztrálandó pontszámot 0-ra csökkenti.  

##### LS-AB-1.2.10  
Után-akciók védése  

##### LS-AB-1.2.10.1  
Ha az eredeti találatot adó vívó pengével védi a ténylegesen végrehajtott után-akciót (elég a védés ténye, a riposzt nem feltétel), a regisztrálandó pontszámot növeli:  

- ha az eredeti találat 2 pontot ér, az után-akció védése a regisztrálandó pontszámot 3-ra növeli  
- ha az eredeti találat 1 pontot ér, az után-akció védése a regisztrálandó pontszámot 2-re növeli  

##### LS-AB-1.2.10.2  
A küzdelmet megállító parancs kiadása előtt megkezdett utánakció védhető, de az 'Állj!' utáni további akcióindítás, beleértve a riposztot is, továbbra is a fegyelmi vétségek első csoportjába tartozik.  

##### LS-AB-1.2.10.3  
Az egy vívóidőn belüli találatok megelőzését, elhárítását (pl kizáró vágások/szúrások) nem tekinthetjük után-akció védésének. Csak abban az esetben ítélhető meg az után-akció védése, ha azt egy érvényes eredeti találatot követően hajtják végre, tényleges, önálló, érvényes után-akcióval szemben (v.ö. fentebb: Után-találatok).  

##### LS-AB-1.2.10.4  
Ha nem hajtottak végre tényleges után-akciót, nem lehet után-akció védését ítélni, akkor sem,  

- ha az eredeti találatot elért vívó támadás-ismétléssel vagy pengetámadással pengeérintkezést hoz létre.  
- ha az ellenfél, miután eltalálták, olyan akciót indít, ami nem minősül után-akciónak (késlekedik, megszakadt a vívófrázis, állj után indított akció).  
- V.ö.: fentebb, Után-találatok, és feltételei  

##### LS-AB-1.2.11  
Ha egyidejű vagy kettős találat, majd után-találat is esik egy vívófrázison belül, az után-találatot figyelmen kívül kell hagyni.  

##### LS-AB-1.2.12  
Ha kettős találat vagy találat-után-találat van, amelyek közül az egyik érvényes és a másik érvénytelen (érvénytelen felületre esett, vagy amelyet a pást elhagyása után adtak, stb.), csak az érvényes találatot kell megítélni, úgy, mintha az lett volna az eredeti, egyetlen találat. Ha ezután még egy után-találat esik (pl. egy érvénytelen felületre esett találat utáni ismétlés), azt figyelmen kívül kell hagyni.  

##### LS-AB-1.2.13  
Ha a bíró nem tudja megítélni egy vélt találat megtörténtét vagy érvényességét, megsemmisíti a találatot vagy a kettős találatot, nem ítél pontot, és a vívókat ott állítja fel újra, ahol a küzdelmet megállította (v.ö.: 03-altalanos/Nyert vagy vesztett terület).  

##### LS-AB-1.2.11  
Ha az eredeti találat érvénytelen (érvénytelen felületre esett, vagy amelyet a pást elhagyásaután adtak, stb.), az ezt követő után-találat nem pontszerző akció, meg kell semmisíteni, és a vívókat vissza kell állítani vívóállásba a felállási vonalra.  
