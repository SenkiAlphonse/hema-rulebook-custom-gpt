# Hosszúkard  
<span id="LS"></span>  

## A Hosszúkardvívás általános szabályai  
<span id="LS-1"></span>  

### A találatadás módja  
<span id="LS-1.1"></span>  

##### LS-1.1.1  
A hosszúkard szúró- és vágófegyver.  

##### LS-1.1.2  
A penge lapjával, hosszú és rövid élével, illetve hegyével végrehajtott minden vágás illetve a szúrás megfelelő, amennyiben úgy hajtják végre, hogy az, éles fegyvert feltételezve, egy védőruházat nélküli ellenfélnek sérülést okozna. A lappal végrehajtott találat érvényesnek tekinthető, ha koordinált és hatásos akció eredménye.  

##### LS-1.1.3  
A pengén keresztül történő vágások, amelyek egyidejűleg találják a test érvényes találati felületét és az ellenfél fegyverét, érvényesek olyankor amikor tisztán az érvényes találati felületre érkeznek.  

##### LS-1.1.3  
A markolatgombbal végrehajtott találatok érvényesek, ha az ellenfél maszkjának borítás nélküli rostélyát találják el jelzés értékűen -akár a gombot kesztyűvel eltakarva- és biztonságosan kivitelezve. A szükségtelen erővel végrehajtott markolatgomb akciók a szabálytalanságok második csoportjában foglaltak szerint büntetendő.  

##### LS-1.1.4  
Mindhárom fegyvernemben kizárólag a fegyverrel lehet végrehajtani védekező akciót, kivéve, ha a felek a fogásos és birkózó akciókat engedélyezték (V.ö.:03-altalanos/A közelharc szabályai).  

##### LS-1.1.5  
A fegyvert nem lehet – állandóan vagy ideiglenesen, láthatóan vagy leplezve – hajítófegyverként használni. A fegyvert úgy kell kezelni, hogy legalább egy kéz folytonosan a markolaton legyen.  

### Érvényes találati felület  
<span id="LS-1.2"></span>  

##### LS-1.2.1  
Csak azok a találatok érvényesek, amelyek az érvényes találati felületre esnek.  

##### LS-1.2.2  
Érvényes találati felület magában foglalja a vívó egész testét, beleértve a fegyver markolatát, a ruházatot és a védőfelszerelést, kivéve a fej hátulja, a gerinc, a lábfejek és a térdek hátsó része.  

  <p align="center">  
    <img width="75%" height="75%" alt="TARGET_BLUE" align="center" src="https://github.com/user-attachments/assets/e8d25cdc-2721-4e82-84b3-8c7c0673c9b1" />  
  </p>  

##### LS-1.2.3  
tilos a találati felület védése vagy a test másik részével való helyettesítése elfedéssel; a vétkes vívó által adott találat megsemmisítendő.  

##### LS-1.2.3.1  
Ha a vívómenet során valamelyik vívó az érvényes találati felületét fedi vagy érvénytelennel helyettesíti, őt az első csoportba tartozó vétségekre vonatkozó büntetéssel kell sújtani  

##### LS-1.2.3.2  
Ha a vívómenet során egy megfelelően beadott találat fedés vagy helyettesítés miatt érvénytelenként talál, a vétkes vívót az első csoportba tartozó vétségekre vonatkozó büntetéssel kell sújtani és a találatot meg kell adni.  

##### LS-1.2.3  
Ha egy találat az érvényes találati felületen kívülre érkezik, nem számít találatnak; nem állítja meg a vívómenetet és nem semmisíti meg a későbbi találatokat. Ugyanakkor a találat amelyet vívóhibát követően adtak be, nem számít érvényes találatnak, azonban megállítja a vívómenetet és megsemmisít minden azt követő találatot.  

##### LS-1.2.4  
Érvénytelen találati felületre érkező vágások és szúrások erősségének megítélése és a szükséges büntetések kiszabása a versenybíró feladata.  

##### LS-1.2.5  
A mérkőzést vezető bírónak büntetni kell azt a vívót, aki érvényes találati felületet érvénytelen találati felülettel helyettesít, akár fedéssel, akár pedig rendellenes mozgással, fegyelmi vétségek első csoportjának megfelelően.  

### A találatok megállapítása vagy érvénytelenítése  
 <span id="LS-1.3"></span>  

##### LS-1.3.1  
A találatok elbírálásának alapját a mérkőzést vezető, az akciót megfigyelő bíró és segédje észlelései képezik.  

##### LS-1.3.2  
Egyedül a versenybíró hatáskörébe tartozik a találat érvényességének megítélése, a fegyvernemre vonatkozó szabályok alapján. A versenybíró az általa észlelt események tekintetében tett ténymegállapításai nem kérdőjelezhetők meg.  

##### LS-1.3.3  
A vívó a szabályoknak megfelelően kérhet magyarázatot, videóbíráskodást, és végső esetben felügyeletet, de egy bírói döntés a meghozatala után végleges, nem megkérdőjelezhető.  

##### LS-1.3.4  
Minden szabálytalanság érvényteleníti a vétkes vívó által adott találatot, ha a szabálytalanság a találatszerzéshez hozzájárult.  

##### LS-1.3.5  
A találat ténylegességének elbírálásában kizárólag a mérkőzést vezető bíró hozhat végső döntést. Nem veheti figyelembe a „rajta!” előtt és az „állj!” után adott találatokat  

##### LS-1.3.6  
Ha egy találat az érvényes találati felületen kívülre érkezik, nem számít érvényes találatnak.  

## A Hosszúkardvívás szabályváltozatai  
A hosszúkard versenyeket az alábbi három változat egyikében kell szervezni, ezt a versenykiírásban egyértelműen fel kell tüntetni!  

- VOR  
<span id="LS-VOR-1"></span>  
<!-- See file: 02.a-hosszukard-VOR.md  -->
- COMBAT  
<span id="LS-COMBAT-1"></span>  
<!-- See file: 02.b-hosszukard-COMBAT.md  -->
- AFTERBLOW  
<span id="LS-AB"></span>  
<!-- See file: 02.c-hosszukard-AFTERBLOW.md  -->
