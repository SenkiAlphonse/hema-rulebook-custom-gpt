## Hosszúkardvívás / VOR egyezményes szabályai  
<span id="LS-VOR-1"></span>  

### A találatok érvényessége vagy elsőbbsége  
<span id="LS-VOR-1.1"></span>  

#### Előzetes tudnivalók  

##### LS-VOR-1.1.1  
Egyedül a versenybíró dönt a találat érvényessége vagy elsőbbsége tekintetében a hosszúkardvívás VOR konvencióját jelentő alábbi alapvető szabályok figyelembevételével.  

#### A vívómenet tiszteletben tartása  

##### LS-VOR-1.1.2  
Minden szabályosan végrehajtott támadást védeni kell vagy teljesen elkerülni és a vívómenetnek folytatólagosnak, koordináltnak kell lennie.  

##### LS-VOR-1.1.3  
A támadások helyességének elbírálásakor a következőket kell figyelembe venni:  

###### LS-VOR-1.1.3.1  
Az egyszerű támadás, akár közvetlen, akár közvetett, akkor helyesen végrehajtott, ha a kar nyújtása és az érvényes találati felület heggyel való fenyegetése megelőzi a kitörés vagy a lerohanás (flèche) megindítását.  

###### LS-VOR-1.1.3.2  
Az összetett támadás, akkor helyesen végrehajtott, ha az első csel nyújtott karral való bemutatásától kezdve a hegy fenyegeti az érvényes találati felületet anélkül hogy a vívó karját visszahúzná a támadás egymást követő mozdulatai és a kitörés vagy lerohanás (flèche) végrehajtása során.  

###### LS-VOR-1.1.3.3  
A lépés-kitörés vagy lépés-lerohanó (flèche) támadás akkor helyesen végrehajtott, ha a kar nyújtása megelőzi az előrelépés befejezését és a kitörés vagy lerohanás (flèche) megindítását.  

###### LS-VOR-1.1.3.4  
A visszahúzott karral végrehajtott egyszerű vagy összetett akciók, lépések vagy cselek nem tekinthetőek támadásnak, csak előkészítésnek, melyek lehetőséget biztosítanak az ellenfélnek egy támadó vagy támadó-védekező akció megindításához.  

#### A vívómenet elemzésekor a támadás elsőbbségének megítélésében a következőket kell figyelembe venni:  

##### LS-VOR-1.1.2  
A vívómenet elemzésekor támadás elsőbbségének megítéléséhez az alábbi tényezőket kell figyelembe venni:  

###### LS-VOR-1.1.2.1  
Ha a támadás akkor indul, amikor az ellenfél "vonal" helyzetben van (azaz nyújtott karral, az érvényes találati felületet fenyegető heggyel - hosszúhegy/langort), akkor a támadónak először ki kell térítenie az ellenfél fegyverét. A mérkőzést vezető bírónak figyelnie kell arra, hogy a pengék puszta érintkezése nem tekinthető elégségesnek az ellenfél fegyverének kitérítésére.  

###### LS-VOR-1.1.2.2  
Ha az ellenfél pengéjének kitérítésére irányuló kísérlet nem talál pengét (kitérés), a támadás joga az ellenfélre száll át.  

###### LS-VOR-1.1.2.3  
Ha a támadás akkor indul, amikor az ellenfél nincs vonal helyzetben, akkor a támadást végre lehet hajtani közvetlenül vagy kerüléssel, áthúzással, vagy egyébként cselek bemutatásával , amelyek esetén az ellenfél védeni kényszerül.  

###### LS-VOR-1.1.2.4  
A lábak keresztezésével végrehajtott folytonos előrelépés előkészítésnek minősül és ezzel az előkészítéssel szemben minden egyszerű támadásnak elsőbbsége van.  

##### LS-VOR-1.1.3  
Összetett támadásoknál a cseleket helyesen kell kivitelezni, tehát:  

###### LS-VOR-1.1.3.1  
a szúrócselt a kar nyújtásával, az érvényes találati felület heggyel való folyamatos fenyegetése mellett;  

###### LS-VOR-1.1.3.2  
a vágócselt a kar nyújtásával úgy, hogy a penge és a kar mintegy 135º-os tompaszöget alkot és a penge éle fenyegeti az érvényes találati felületet.  

###### LS-VOR-1.1.3.3  
Ha egy összetett támadás végrehajtása közben az ellenfél valamelyik csel közben megfogja a támadó pengéjét, joga van a riposzthoz.  

###### LS-VOR-1.1.3.3  
Összetett támadásnál az ellenfélnek joga van közbetámadást végrehajtani; ahhoz azonban, hogy az érvényes legyen, a közbetámadásnak a támadás befejezését egy vívóidővel meg kell előznie, azaz a közbetámadásnak találnia kell mielőtt a támadó megkezdené támadása utolsó mozdulatát.  

##### LS-VOR-1.1.4  
Támadás pengeütéssel vagy -kötéssel:  

###### LS-VOR-1.1.4.1  
Pengeütéses vagy -kötéses támadás akkor tekinthető helyesen végrehajtottnak és akkor részesül elsőbbségben, amikor a pengeütés az ellenfél pengéjének gyengéjére, azaz a keresztvastól távolabb eső 1/2 részére esik.  

###### LS-VOR-1.1.4.2  
Pengeütéses vagy -kötéses támadásnál, amikor a pengeütés az ellenfél pengéjének erősére esik, azaz a keresztvashoz legközelebb eső 1/2 részére üt, a támadást rosszul végrehajtottnak (védettnek) kell tekinteni és ez a pengeütés elsőbbséget ad az ellenfél azonnali riposztjának.  

##### LS-VOR-1.1.5  
Védés:  

###### LS-VOR-1.1.5.1  
A védés (illetve a támadás elkerülése) jogot ad a riposztra: az egyszerű visszavágás (-szúrás) lehet közvetlen vagy közvetett, azonban ahhoz, hogy a támadó minden további akcióját érvénytelenítse, azt azonnal, határozatlanság vagy késedelem nélkül kell végrehajtani.  

###### LS-VOR-1.1.5.2  
Szúrások elleni védésnek az a célja, hogy az megakadályozza a hegy beérkezését a találati felületre, amely ellen a szúrás irányul.  

###### LS-VOR-1.1.5.3  
A vágások elleni védésnek az a célja, hogy megakadályozza a találat beérkezését arra a találati felületre, amely ellen az ellenfél vágása irányul.  

- a védés végrehajtása akkor helyes, amikor a támadó akció befejezése előtt meggátolja az ellenfél találatának beérkezését, lezárva azt a vonalat, amelyben a támadás befejeződne;  
- ha egy védést helyesen hajtottak végre, az ellenfél támadását kivédettnek kell minősíteni és ekként kell megítélni még akkor is, ha a támadó pengéjének hajlékonysága miatt annak hegye eléri a találati felületet.  

### Közelharc  
<span id="LS-VOR-1.2"></span>  

##### LS-VOR-1.2.1  
Az elsőbbség megszűnik, amikor a fegyverek erős része találkozik (a keresztvasat is beleértve), és/vagy birkózó akciókban. Ha a pengék erős részének érintkezése után a vívók azonnal eltalálják egymást, az adott találatot mindkét vívónál meg kell semmisíteni. Egyébként eltávolodhatnak, és folytathatják a vívást (a hosszúkardvívás egyezményes szabályai szerint) vagy birkózásba mehetnek át (a birkózás szabályai szerint).  

### A találatok megítélése  
<span id="LS-VOR-1.3"></span>  
A hosszúkardvívás ezen konvencióinak alkalmazásakor a versenybírónak a következőképpen kell bíráskodnia:  

##### LS-VOR-1.3.2  
Abban az esetben, ha egy vívóidőn belül csak egy érvényes találat született, a találatot kapott vívó terhére ítél találatot, függetlenül annak helyétől, erősségétől vagy kivitelezésének módjától.  

##### LS-VOR-1.3.3  
Amikor egy vívómenetben mindkét vívó egyidejűleg ad találatot, az vagy együttes akció, vagy pedig kettős találat.  

##### LS-VOR-1.3.4  
Az együttes akció (NOT EQUALS "egyidejű találat"!) a két vívó támadásának egyidejű elhatározásából és végrehajtásából jön létre; - ebben az esetben az adott találatot mindkét vívónál meg kell semmisíteni.  

##### LS-VOR-1.3.5  
A kettős találat (NOT EQUALS mint "együttes akció"!), ezzel szemben, az egyik vívó hibás akciójának a következménye.  
Így tehát ha nincs egy vívóidőnyi különbség a két találat között:  

###### LS-VOR-1.3.5.1  
Csak a megtámadott terhére kell ítélni a találatot:  

- ha egy egyszerű támadásba közbetámad;  
- ha védés helyett megkísérli a támadás elkerülését, de ez nem sikerül;  
- ha sikeres védés után pillanatnyi szünetet tart, és ez az ellenfélnek időt ad arra, hogymegismételje támadását (kettőzés, rimessza, megismételt támadás);  
- ha összetett támadásba nem megfelelő időben közbetámad;  
- ha vonalhelyzetben (hosszúhegy/langort) az ellenfél pengeütéssel vagy kötéssel kitérítette és ezután támad, vagy vonalba visszatér ahelyett, hogy a támadó közvetlenül végrehajtott találatát védené.  

###### LS-VOR-1.3.5.2  
A támadó terhére kell ítélni a találatot:  

- ha az ellenfél vonal helyzetben lévő (hosszúhegy/langort) pengéjének kitérítése nélkül támad. A versenybírónak biztosítania kell, hogy a pengék puszta érintkezése önmagában nem tekinthető elégségesnek a penge eltérítése tekintetében;  
- ha pengét keres, de nem talál (mert ellenfele kitért) és folytatja támadását;  
- ha egy összetett támadás során ellenfele pengét fogott, a támadó folytatja támadását, míg ellenfele azonnal riposztozik;  
- ha egy összetett támadás során behajlítja karját vagy pillanatnyi szünetet tart, és ezalatt ellenfele közbetámad, miközben a támadó folytatja támadását;  
- ha egy összetett támadás során a támadás utolsó mozdulatát egy vívóidővel megelőző közbetámadást kap.  
- ha eredeti támadását kivédték és ő rimesszával, kettőzéssel vagy megismételt támadással talál, amikor az ellenfél riposztja azonnali, egyszerű és a kar visszahúzása nélkül egy vívóidő alatt végrehajtott.  

###### LS-VOR-1.3.5.3  
A vívókat vissza kell állítani vívóállásba minden alkalommal amikor a versenybíró kettős találat esetén nem tudja tisztán megállapítani, hogy melyik oldalon történt a hiba.  

##### LS-VOR-1.3.6  
Az egy vívóidőn túl esett (után-akcióból származó) találat nem tekinthető relevánsnak a lezajlott vívófrázis tekintetében. Az ilyen találatért nem jár pont, és nem teszik semmissé a kapott eredeti találatot.  
